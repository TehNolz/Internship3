# Project C: Ultimate Data

Als derde project van mijn Informatica opleiding op de Hogeschool Rotterdam, moesten wij zelf een ICT-gerelateerd probleem vinden en oplossen. Wij kregen de opdracht om aan werknemers van bedrijven te vragen wat voor een ICT problemen zij tijdens hun werk tegen komen, en vervolgens uit te zoeken of wij een applicatie konden ontwikkelen die dit 1 van deze problemen oplost.  
  
  De andere studenten uit mijn projectgroep en ik hebben verschillende mensen uit het bedrijfsleven geinterviewd. Wij kwamen er achter dat veel werknemers dagelijks verschillende soorten gegevens moesten vastleggen, zoals gewerkte uren, gereden kilometers, enzovoort. Het bleek echter dat veel van de de systemen die hier voor gebruikt worden onnodig complex of simpelweg slecht te gebruiken zijn. Vooral oudere medewerkers die normaalgesproken weinig met computers werken hadden vaak moeite met het gebruiken van deze systemen. Ook waren er veel ZZP'ers die het geld of benodigde kennis niet hadden om een dergelijk datamanagementsysteem aan te schaffen, te installeren, en te onderhouden.

  Het leek ons zeer interresant om een systeem te ontwikkelen waarmee werknemers gemakkelijk gegevens konden registreren. Wij hebben dit probleem daarom ook gekozen als onderwerp voor ons project, en het resultaat hebben wij _Ultimate Data_ genoemd.

  Ultimate Data is een webapplicatie waarmee ZZP’ers en bedrijfsmedewerkers allerlei gegevens kunnen registreren, zoals bijvoorbeeld het aantal gewerkte uren en gereden kilometers. Het systeem is bedoeld om het bijhouden vanbedrijfsrelevante gegevens te versoepelen.

  Gebruikers kunnen binnen het systeem tabellen aanmaken waarin zij gegevens kunnen opslaan. Het systeem is zo ontwikkeld dat het precies kan worden aangepast aan de behoeftes van de gebruiker. Er kunnen zo veel tabellen worden aangemaakt als nodig, en deze tabellen kunnen vrijwel alle soorten gegevens bevatten.

  Het systeem is een webapplicatie met een React frontend. Om meer te leren over hoe webservers in elkaar zitten, hadden wij besloten om zelf een geheel eigen webserver te ontwikkelen, zonder dat wij gebruik maakte van frameworks zoals ASP.NET. Deze webserver is gebaseerd op de Web API waar ik tijdens [Project B](Content/INFProjectB) aan heb gewerkt. 
  
  Het gehele project is te vinden [op GitHub](https://github.com/FukigenDEV/Project-C).