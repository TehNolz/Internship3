# Opleidingen

Ik heb altijd al geweten dat ik later iets met computers wilde doen. Mijn eerste opleiding was daarom ook de MBO 3 ICT Beheer Medewerker opleiding van Techniek College Rotterdam (voorheen Zadkine). Op deze opleiding leerde ik de basiskennis van computers, zoals hoe ik zelf een computer kan bouwen, en hoe ik computerproblemen kan opsporen en oplossen.

Mijn doel is echter om een zo hoog mogelijk niveau te bereiken met mijn studies. Ik nam geen genoegen met een MBO 3 opleiding, en wilde doorstuderen. Daarom ben ik de MBO 4 opleiding Netwerkbeheer gaan volgen bij de Techniek College Rotterdam. Hier leerde ik meer over hoe computernetwerken in elkaar zitten, en hoe ik een dergelijk netwerk zelf kon bouwen. Ook heb ik hier geleerd over hoe Active Directory en andere Windows Server onderdelen werken, en heb ik hier mijn CCNA certificaten gehaald.

Tegen het eind van deze opleiding realiseerde ik mij echter dat het meerendeel van de netwerkbeheerders alsnog bij de klantenservice van ICT servicebedrijven terecht. Ik zag mijzelf niet dit werk doen, omdat ik verwacht dat ik hierbij vaak dezelfde, simpele vragen zou krijgen. Ook los ik storingen liever persoonlijk op, in plaats van dat ik via een telefoon aan een klant moet vertellen wat zij zouden moeten doen.

Daarom ben ik meer de software-kant van het ICT opgegaan, en ben de voltijd HBO opleiding Informatica gaan volgen bij de Hogeschool Rotterdam. Op het moment van schrijven zit ik nu in het 3rde jaar van deze opleiding, en verwacht in 2022 te zijn afgestudeerd. Programmeren heb ik altijd al interresant gevonden. Ik kwam regelmatig online mensen tegen die zelf allerlei verschillende programma's hadden gemaakt, en ik wilde dit zelf ook kunnen doen. Tot nu toe heb ik het op deze opleiding al veel meer naar mijn zin dan op mijn vorige opleidingen, waardoor ik vrij zeker ben dat ik een goede keuze heb gemaakt.

# Toekomstplannen

Zoals eerder genoemd is het mijn doel om een zo hoog mogelijk niveau te bereiken met mijn studies. Daarom ben ik van plan om na het afronden van mijn huidige opleiding een Master opleiding te gaan volgen.

<sup>Laatst bijgewerkt; 2-10-2020. Is deze pagina verouderd? [Laat het mij alstublieft weten!](Contact)</sup>