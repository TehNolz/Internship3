# Leerdoel 1 - SVN
*Manage & Control - Ik wil na afloop van mijn stage in staat zijn om SVN te gebruiken als version control systeem, als alternatief voor Git.*

## Inleiding
Toen ik begon met mijn stage, kwam ik er al snel achter dat Ranshuijsen gebruik maakte van Subversion (SVN). SVN is een versiebeheersysteem (zoals bijvoorbeeld Git), waarmee broncode van software projecten kan worden beheerd. Omdat ik nog nooit met SVN had gewerkt, was ik benieuwd wat de voor- en nadelen van dit systeem zijn, en hoe het precies werkt. Net zoals alle andere medewerkers van Ranshuijsen ben ik daarom tijdens mijn stage gebruik gaan maken van SVN.

## Voor- en Nadelen

Het grootste verschil tussen Git en SVN is dat SVN gecentraliseerd is. Al het werk van een ontwikkelingsteam wordt ten allen tijden opgeslagen op een centrale SVN repository. Mocht het voorkomen dat een medewerker om wat voor reden dan ook geen verbinding kan maken met deze repository, dan kan hij geen gebruik maken van de functionaliteit die SVN biedt. Dit maakt SVN onhandig voor mensen die regelmatig onderweg werken aan hun projecten, en daardoor niet altijd een internetverbinding hebben.

Echter is SVN hierdoor wel veel minder complex dan Git, en daarom makkelijker om te leren. Omdat alles gecentraliseerd is, zijn er minder acties nodig om bepaalde taken uit te voeren. Neem bijvoorbeeld het uploaden van wijzigingen naar de hoofd-repository; Git heeft hier 2 commandos  (`git commit` en `git push`) voor nodig, terwijl SVN dit met 1 commando (`svn commit`) doet.

Het is mogelijk om SVN te combineren met een ander versiebeheersysteem om zo SVN wel als gedecentraliseerd systeem te gebruiken. Zo is het bijvoorbeeld mogelijk om Git samen met SVN te gebruiken doormiddel van [git-svn](https://git-scm.com/docs/git-svn), een Git module die het mogelijk maakt om een lokale Git repository te koppelen met een SVN repository, om deze vervolgens synchroon te houden. Hierdoor kan een ontwikkelaar gebruik maken van alle voordelen van Git terwijl hij alsnog een SVN repository gebruikt. Echter ondersteundt deze module niet alle functionaliteit van SVN, waardoor het nog steeds nodig is om met SVN te werken om bepaalde taken uit te voeren.

SVN is daarom niet per se beter of slechter dan Git, maar is simpelweg gewoon anders. Persoonlijk zal ik Git blijven gebruiken, omdat ik vaak op meerdere locaties aan mijn projecten werk en niet afhankelijk wil zijn van een internetverbinding.

## Bewijsmateriaal
De onderstaande screenshots laten zien dat ik tijdens mijn stage gebruik heb gemaakt van SVN.  
  
![](Assets/Images/Stage3-SVN_commit_log.png)  
^De _commit log_ van de SVN branch waar ik in werkte. Genomen 27-10-2010^

![](Assets/Images/Stage3-SVN_merge.png)  
^Een screenshot van _TortoiseMerge_, een tool om _Merge conflicten_ op te lossen. Genomen 13-11-2020^

![](Assets/Images/Stage3-SVN_new_commit.png)  
^Een screenshot van een nieuwe SVN commit. Genomen 9-12-2020^

## Feedback bedrijfsbegeleider
*Je hebt laten zien dat je met SVN uit de voeten kunt en dat je SVN hebt leren doorgronden. Er zijn nog een hoop opties die je niet hebt verkent en ook niet nodig hebt gehad. Zo kan SVN ook distributed (en dus offline) gebruikt worden, maar onze organisatie heeft zoals je aangeeft eigenlijk die behoefte niet.*

## Reflectie  
Het was erg interresant om voor de verandering met een ander versiebeheersysteem te werken dan dat ik normaal doe. Ik weet nu beter waar ik rekening mee moet houden als ik in de toekomst ooit een versiebeheersysteem moet uitkiezen. Ook heb ik natuurlijk veel geleerd over hoe SVN werkt, en wat de verschillen zijn tussen SVN en Git. Deze kennis zou ik eventueel later kunnen gebruiken bij mijn werk, mocht ik bij een bedrijf gaan werken dat SVN gebruikt.

Ik heb dit leerdoel behaald door tijdens mijn gehele stage gebruik te maken van SVN. Ik weet nu genoeg over SVN om het tijdens mijn werk met weinig moeite te kunnen gebruiken. Zoals mijn bedrijfsbegeleider hierboven heeft gezegd, is het wel zo dat ik helaas niet alle onderdelen van SVN die ik nog niet heb gebruikt. Zo heb ik bijvoorbeeld wel een nieuwe branch gemaakt, maar ik heb deze nooit gemerged met de _trunk_ van de SVN repository. Dit mede omdat het CRM migratie project tijdens mijn stage niet zodanig was afgerondt dat dit veilig kon gebeuren. Ik verwacht echter niet dat dit process veel zal verschillen met het merge process van Git, waardoor ik het gemakkelijk zou kunnen oppakken.

Tijdens mijn onderzoek naar SVN ben ik ook nog een ander versiebeheersysteem tegengekomen, genaamd [Mercurial](https://www.mercurial-scm.org/). Ik ben van plan om in de toekomst ook dit systeem te gaan onderzoeken.