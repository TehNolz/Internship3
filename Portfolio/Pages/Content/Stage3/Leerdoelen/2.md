# Leerdoel 2 - Deployment

Tijdens het zoeken naar informatie voor mijn 1ste- en 2dejaars projecten kwam ik regelmatig informatie tegen over het uitrollen van (nieuwe en bestaande) systemen. Zo kwam ik bijvoorbeeld de termen _Continuous Deployment_ en _Continuous Integration_ (CI/CD) tegen, wat refereert naar systemen die volledig automatisch andere systemen kunnen klaarmaken voor gebruik. Omdat ik meer wilde weten over hoe systemen worden uitgerolt binnen een organisatie, heb ik besloten om hier een leerdoel van te maken. Dit ook omdat ik verwacht later tijdens mijn werk regelmatig dit soort processen te moeten doorlopen.

## Werkwijze

Mijn bedrijfsbegeleider en een andere medewerker van Ranshuijsen hebben mij uitgelegd hoe het deployment proces van Ranshuijsen in elkaar zit. De tools en scripts die in dit proces worden gebruikt heb ik zelf hierna extra onderzocht door de documentatie hiervan door te nemen. Het gehele deploymentproces heb ik vervolgens samengevat in een kort verslag, dat hieronder te vinden is als Bewijsmateriaal 1.

Tot slot ben ik bezig geweest met onderzoeken of ik een _CI/CD pipeline_ of ander deployment process kon opzetten voor deze website. Al vrij snel kwam ik [GitHub Actions](https://github.com/features/actions) tegen; een onderdeel van GitHub waarmee ontwikkelaars gemakkelijk een _CI/CD pipeline_ konden opzetten om zo hun applicaties automatisch te _builden_, testen, en uit te rollen. Op basis van dit de [GitHub Actions documentatie](https://docs.github.com/en/free-pro-team@latest/actions), en [informatie van het internet](https://swimburger.net/blog/dotnet/how-to-deploy-aspnet-blazor-webassembly-to-github-pages) is het mij gelukt om een nieuwe pipeline op te zetten voor deze website. Een beschrijving van deze pipeline is hieronder te vinden als Bewijsmateriaal 2.

## Bewijsmateriaal 1 - Deploymentproces van Ranshuijsen

Het deploymentproces van Ranshuijsen werkt ongeveer als volgt.

1. Een medewerker voert een aantal [NAnt](http://nant.sourceforge.net/) scripts uit, waaronder 1 applicatiespecifiek script en verschillende basis scripts. Deze scripts automatiseren verschillende acties, zoals het configureren van de applicatie (waar nodig), het versienummer verhogen, controleren of alle bestanden zijn geupload naar de SVN repository, enzovoort. Uiteindelijk zal het script het systeem compileren door via [MSBuild](https://docs.microsoft.com/en-us/visualstudio/msbuild/msbuild?view=vs-2019) een Release build te maken.
2. De resulterende build wordt ingepakt in een ZIP bestand. De naam van dit bestand bevat de datum en tijd waarop de build is gemaakt, en een unieke code waaraan te zien is welke applicatie het bestand bevat (de zogehete "prefix").
3. Het zip bestand wordt vervolgens overgezet naar een map op de server waar de huidige versie van het systeem op draait.
4. De nieuwe versie van het systeem wordt tot slot geinstalleerd door middel van de _RvlBuildToolkit_. Dit is een tool ontwikkeld door Ranshuijsen waarmee zij gemakkelijk de versies van hun applicatie kunnen beheren. Deze tool pakt het ZIP bestand uit, en vervangt de huidige installatie met deze nieuwe versie. 

De _RvlBuildToolkit_ draait direct op de servers, en kan daarom alleen worden gebruikt door eerst via _Remote Desktop_ te verbinden met de server. Mocht er namelijk iets verkeerd gaan tijdens het installeren van een nieuwe versie, dan kan een ontwikkelaar dit direct oplossen.

## Bewijsmateriaal 2 - GitHub Actions

Met de kennis die ik tijdens mijn stage heb verzameld, is het mij gelukt om een _CI/CD pipeline_ voor deze website op te zetten met behulp van [GitHub Actions](https://github.com/features/actions).

Elke keer als ik een deel van de text of code van mijn portfolio aanpas, dan wordt er automatisch [een update script](https://github.com/TehNolz/Portfolio/blob/master/.github/workflows/update.yml) uitgevoerd die mijn website update naar de laatste versie. Het script werkt als volgt;

1. De Git repository waar de broncode van de website in staat wordt gedownload,
2. .NET 5 wordt klaargemaakt voor gebruik,
3. Alle _unit tests_ (zie [Leerdoel 5 - Testen](Content/Stage3/Leerdoelen/5)) worden uitgevoerd. Mocht er een test mislukken, dan zal de update direct worden gestopt.
4. De website wordt genereerd. Alle bestanden worden door .NET 5 klaargemaakt zodat een browser ze zou kunnen laden.
5. De _base tag_ wordt aangepast, zodat alle pagina links binnen in de website correct zullen functioneren.
6. Een fix wordt toegepast zodat 404-foutpaginas worden doorgestuurd naar de hoofdpagina van mijn website, zodat Blazor deze fouten zelf kan afhandelen in plaats van dat GitHub dit doet.
7. Een fix wordt toegepast die een conflict met Jekyll oplost. Jekyll is een systeem dat Markdown en andere bestanden kan omzetten naar statische websites, en zit ingebouwd in [GitHub Pages](https://pages.github.com/). Dit zorgt er echter voor dat Blazor niet meer werk. In deze stap wordt Jekyll uitgeschakeld, waardoor Blazor weer naar behoren werkt.
8. De website wordt gepubliceerd naar GitHub pages. Dit wordt gedaan doormiddel van [github-pages-deploy-action](https://github.com/JamesIves/github-pages-deploy-action).

Na het uitvoeren van dit scriptbestand, is de website geheel up-to-date. Mocht in 1 van de stappen een fout optreden, dan krijg ik automatisch een bericht van GitHub die mij hierover inlicht.

Door dit script te schrijven heb ik een goed beeld gekregen van hoe een _CI/CD pipeline_ ongeveer werkt. Deze kennis kan ik later ook weer hergebruiken tijdens mijn werk of voor mijn hobbyprojecten.

## Feedback bedrijfsbegeleider/collega
==TODO feedback==

## Reflectie
==TODO reflectie feedback==  
  
Dankzij het onderzoek dat ik heb gedaan als onderdeel van dit leerdoel, heb ik meer geleerd over hoe (updates voor) systemen kunnen worden uitgerold en klaargemaakt voor gebruik. Ik ben er zeker van dat deze kennis later tijdens mijn werk erg handig zal zijn, omdat elk softwarebedrijf hier wel mee te maken krijgt. Ook zal de kennis handig zijn voor mijn eigen projecten. Ik ben zelfs al bezig geweest om een _GitHub Actions_ script op te zetten voor een hobbyproject waar ik op het moment mee bezig ben, zodat ik nieuwe versies hiervan automatisch kan testen en uitrollen naar een server. Om deze redenen vind ik dan ook dat ik dit leerdoel heb behaald.

Ik ben echter nog niet klaar met het leren over dit onderwerp. Tot nu toe heb ik alleen maar onderzocht hoe ik een systeem kan uitrollen naar 1 server. Grotere systemen zijn echter vaak verspreid over meerdere servers, wat het uitrollen van updates weer wat ingewikkelder maakt. Ik hoop dat ik tijdens mijn afstudeerstage de mogelijkheid krijg om een dergelijk systeem te onderzoeken.