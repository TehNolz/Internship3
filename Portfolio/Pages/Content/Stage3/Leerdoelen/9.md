# Leerdoel 9 - Regels & Procedures
*Professional Skills - Ik wil na afloop van mijn stage bekend zijn met de regels en procedures die het bedrijf hanteert.*

## Inleiding
Tijdens mijn stage wilde ik meer leren over de regels en procedures die een softwarebedrijf zoals Ranshuijsen hanteert. Deze pagina beschrijft de verschillende regels en procedures die mij tijdens mijn stage zijn opgevallen.

## Informatiebeveiligingscursus
Als Ranshuijsen een nieuwe medewerker of stagair aanneemt, dan dienen zij altijd een informatiebeveilingscursus af te ronden. Deze cursus bevat informatie over hoe Ranshuijsen omgaat met informatieveiligheid, wat voor een wachtwoordbeleid zij hanteren, de procedures voor toegangsbeveiliging, en de Clean Desk (houd je werkplek netjes) en Clear Screen (vergrendel je scherm als je je werkplek verlaat) regels.

De onderstaande screenshot laat zien dat ik alle modules en toetsen die bij deze cursus horen succesvol heb afgerond.

![](Assets/Images/Cursus.png)  
 
De cursus is opgebouwd uit verschillende teksten en videos met informatie. Na het doorlezen van sommige modules volgt er een korte toets met een aantal meerkeuzevragen over het materiaal van die module. Ik heb deze toetsen allemaal met een 10 afgerond.

Ook bevat de cursus een uitleg over de Algemene Verordening Gegevensbescherming (AVG), en hoe Ranshuijsen hier mee omgaat. Hierbij staat ook een PDF van Het Blauwe Boekje, een boek dat extra uitleg geeft over de AVG met betrekking tot softwareontwikkeling.

## Weekstart
Elke maandag rond 10 uur houden de medewerkers van Ranshuijsen een zogehete Weekstart meeting. In deze meetings wordt er besproken wie aan welke projecten in de komende week gaan werken. Ook worden hierbij eventuele mededelingen gedeel zoals de afwezigheid van medewerkers, het uitrollen van een (update voor een) systeem, enzovoort. Ik ben bij elk van deze meetings aanwezig geweest.

## Huisstijl
Ranshuijsen heeft ook een eigen huijsstijl voor alle documenten en emails die zij schrijven. Door gebruik te maken van sjablonen (bijvoorbeeld Word templates) kunnen zij ervoor zorgen dat al hun documenten en emails dezelfde opmaak hebben. Deze stijl heb ik zelf ook aangehouden bij de documenten die ik heb geschreven als onderdeel van mijn stageopdracht.

## ISO 27001 Certificering
Ranshuijsen voldoet aan de eisen die gesteld worden in [ISO 27001](https://nl.wikipedia.org/wiki/ISO/IEC_27001). Dit betekent dat alle medewerkers van Ranshuijsen zich aan een aantal regels moeten houden met betrekking tot informatiebeveiliging.

Het is bijvoorbeeld voor medewerkers niet toegestaan om data op te slaan op persoonlijke apparaten of mee naar huis te nemen. Medewerkers die willen thuiswerken moeten daarom via _Remote Desktop_ verbinding maken met hun werkcomputer, om vervolgens op afstand hierop te werken. In verband met de COVID-19 pandemie heb ik dit ook een groot deel van mijn stage daan.

## Urenregistratie en Kaizen
Ranshuijsen maakt gebruik van _Kaizen Cockpit_. Dit is een soort to-do systeem voor organisaties waarin zij kunnen bijhouden welke taken nog moeten worden afgerondt en wat de status hiervan is. Zo heeft Ranshuijsen tickets in dit systeem gemaakt over bijvoorbeeld welke functionaliteit nog aan een systeem moet worden toegevoegd, of welke fouten er nog moeten worden opgelost.  
  
De _Kaizen Cockpit_ van Ranshuijsen staat verbonden met het urenregistratie deel van het CRM systeem. Via deze koppeling kunnen medewerkers vanuit de _Kaizen Cockpit_ aangeven aan welke taken zij op dat moment werken, zodat het CRM kan bijhouden hoe lang zij hiermee zijn beziggeweest.

## Microsoft Teams
Helaas heb ik door de COVID-19 pandemie het meerendeel van mijn stage thuis gewerkt, waardoor ik niet veel tijd in het kantoor van Ranshuijsen heb doorgebracht. Gelukkig heb ik via Microsoft Teams regelmatig contact gehad met mijn bedrijfsbegeleider, en soms ook met andere medewerkers van Ranshuijsen. Ik heb hierdoor gewoon aan mijn stageopdracht kunnen werken.

## Feedback bedrijfsbegeleider
*Ik heb hier niet echt feedback op anders dan dat je dat keurig gedaan hebt*

## Reflectie
Na het afronden van deze stage heb ik een veel beter beeld over wat voor een regels en procedures ik kan verwachten als ik later bij een softwarebedrijf zal werken. Natuurlijk zal het bedrijf waar ik later zal werken waarschijnlijk andere regels en procedures hanteren, maar ik verwacht dat de meeste ongeveer op hetzelfde neer zullen komen. Ik verwacht wel dat er een aantal kleinere regels of procedures zijn die ik gemist heb, maar ik denk dat ik de belangrijkste regels hierboven genoemd heb. Ik vind daarom ook dat ik dit leerdoel behaald heb.