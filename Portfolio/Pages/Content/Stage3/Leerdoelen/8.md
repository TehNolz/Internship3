# Leerdoel 8 - Nieuwe Technologie
*Realiseren - Ik wil na afloop van mijn stage in staat zijn om een nieuwe technologie te onderzoeken en deze uiteindelijk te beheersen.*

## Inleiding

Het is belangrijk voor softwareontwikkelaars en andere ICT-medewerkers om mee te gaan met de laatste ontwikkelingen, en om regelmatig nieuwe technologieën te onderzoeken. Ik had daarom aan het begin van mijn stage besloten dat ik minimaal 1 nieuwe technologie wilde bestuderen en gebruiken.

Het kwam dus ook goed uit dat ik als onderdeel van mijn stageopdracht met Blazor moest werken. Door aan mijn stageopdracht te werken, werkte ik dus ook gelijk aan dit leerdoel.

Blazor is een onderdeel van Microsoft's ASP.NET Core. Het geeft ontwikkelaars de mogelijkheid om interactieve websites te bouwen met C#, terwijl dit normaalgesproken wordt gedaan met JavaScript. Voor meer informatie over Blazor, zie [de officiele website](https://dotnet.microsoft.com/apps/aspnet/web-apps/blazor). Zie ook [Leerdoel 4](Content/Stage3/Leerdoelen/4), waarbij ik een [adviesrapport](Content/Stage3/Bewijsmateriaal/4) heb geschreven die de voor- en nadelen van Blazor beschrijft.

## Werkwijze  
  
Het meerendeel van het werk dat ik met Blazor heb uitgevoerd tijdens mijn stage was als onderdeel van mijn stageopdracht. Informatie over mijn taken en hoe ik dit heb aangepakt is [hier](Content/Stage3/Stageopdracht) te vinden.

De kennis die ik heb opgedaan tijdens het werken aan mijn stageopdracht heb ik goed kunnen gebruiken tijdens het opzetten van deze website. Deze gehele website is namelijk gebouwd met behulp van Blazor WASM.

## Bewijsmateriaal

Als onderdeel van mijn stageopdracht heb ik het CRM systeem van Ranshuijsen deels omgezet naar Blazor, een vrij recent onderdeel van Microsoft’s ASP.NET Core framework. Ik heb dan ook dit leerdoel behaald door deze nieuwe technologie te bestuderen en te gebruiken tijdens mijn stageopdracht. Zie [deze pagina](Content/Stage3/Stageopdracht) voor meer informatie over de werkzaamheden die ik als onderdeel van mijn stageopdracht heb uitgevoerd.

Ook heb ik Blazor WASM gebruikt tijdens het opzetten van mijn portfoliowebsite. De broncode van deze website is te vinden op [GitHub](https://github.com/TehNolz/Portfolio).

## Feedback bedrijfsbegeleider
*Je laat zien dat je snel nieuwe technieken kan adopteren. Dat komt ook omdat je zoals eerder aangegeven nieuwsgierig bent naar nieuwe technieken.*

## Reflectie
Ik heb dankzij dit leerdoel genoeg kennis over Blazor opgedaan, dat ik zeker weet dat ik het bij mijn eigen projecten kan gaan gebruiken. Dit ben ik ook zeker van plan, omdat ik Blazor een erg leuke technologie vindt om mee te werken.

Wel zou het makkelijker zijn geweest als ik van te voren al wat kennis over ASP.NET Core had, omdat Blazor hier veel onderdelen van gebruikt. Ik had echter nauwelijks met ASP.NET Core gewerkt voordat ik met mijn stage begon, waardoor ik een stuk kennis miste. Desondanks is het mij toch gelukt om de basis van Blazor onder de knie te krijgen. Persoonlijk vind ik daarom ook dat ik dit leerdoel behaald heb.

Natuurlijk zijn er nog veel andere technologieën in de wereld, en dit aantal blijft alleen maar groeien. In de toekomst zal ik daarom veel andere technologieën moeten onderzoeken, en ben ik nog lang niet uitgeleerd. Op het moment ben ik daarom van plan om te gaan experimenteren met Microsoft's [.NET MAUI](https://devblogs.microsoft.com/dotnet/introducing-net-multi-platform-app-ui/) zodra deze wordt uitgebracht.