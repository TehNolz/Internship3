# Leerdoel 8 - Nieuwe Technologie
Het is belangrijk voor softwareontwikkelaars en andere ICT-medewerkers om mee te gaan met de laatste ontwikkelingen, en om regelmatig nieuwe technologieën te onderzoeken. Ik had daarom aan het begin van mijn stage besloten dat ik minimaal 1 nieuwe technologie wilde bestuderen en gebruiken.

Het kwam dus ook goed uit dat ik als onderdeel van mijn stageopdracht met Blazor moest werken. Door aan mijn stageopdracht te werken, werkte ik dus ook gelijk aan dit leerdoel.

## Blazor
[Blazor](https://dotnet.microsoft.com/apps/aspnet/web-apps/blazor) is een onderdeel van het ASP.NET Core. Blazor geeft ontwikkelaars de mogelijkheid om interactieve websites te bouwen met C#, terwijl dit normaalgesproken wordt gedaan met JavaScript.

Op het moment zijn er twee varianten van Blazor beschikbaar. De eerste variant is Blazor Server, waarbij alle C# code op de server wordt uitgevoerd. De browser download alleen een klein JavaScript package, en gebruikt deze om via een zogehete *SignalR* verbinding te maken met de server. Alle acties van de client (bijvoorbeeld button clicks) en alle UI updates van de server worden via deze verbinding verzonden. Deze variant vereist een server om alle code op uit te voeren, en werkt daardoor niet met statische webservers zoals [GitHub Pages](https://pages.github.com/).

De tweede variant is Blazor WebAssembly (afgekort Blazor WASM). Deze variant stuurt de gehele Blazor applicatie, alle dependencies, en een kleine versie van de .NET Runtime naar de browser. De gehele applicatie wordt dan uitgevoerd binnen de browser, net zoals de meeste websites dit doen. In tegenstelling tot Blazor Server kan Blazor WebAssembly wel worden gebruikt samen met statische webservers, omdat er geen aparte server nodig is. Als de browser alle benodigde bestanden kan downloaden, dan is dat voldoende.

Microsoft is bezig met het ontwikkelen van drie andere Blazor varianten, die elk weer in andere scenarios handig kunnen zijn. Op het moment is er weinig informatie over deze varianten beschikbaar.

De voor- en nadelen van deze technologie zijn te lezen in het [Adviesrapport](Content/Stage3/Bewijsmateriaal/4) dat ik heb geschreven als bewijsmateriaal voor [Leerdoel 4](Content/Stage3/Leerdoelen/4). Voor meer informatie over de verschillende varianten van Blazor, zie de [ASP.NET Core Blazor hosting models](https://docs.microsoft.com/en-us/aspnet/core/blazor/hosting-models?view=aspnetcore-3.1) pagina op de officiele Microsoft website.

## Werkwijze  
  
Het meerendeel van het werk dat ik met Blazor heb uitgevoerd tijdens mijn stage was als onderdeel van mijn stageopdracht. Informatie over mijn taken en hoe ik dit heb aangepakt is [hier](Content/Stage3/Stageopdracht) te vinden.

De kennis die ik heb opgedaan tijdens het werken aan mijn stageopdracht heb ik goed kunnen gebruiken tijdens het opzetten van deze website. Deze gehele website is namelijk gebouwd met behulp van Blazor WASM.

## Bewijsmateriaal

Als onderdeel van mijn stageopdracht heb ik het CRM systeem van Ranshuijsen deels omgezet naar Blazor, een vrij recent onderdeel van Microsoft’s ASP.NET Core framework. Ik heb dan ook dit leerdoel behaald door deze nieuwe technologie te bestuderen en te gebruiken tijdens mijn stageopdracht. Zie [deze pagina](Content/Stage3/Stageopdracht) voor meer informatie over de werkzaamheden die ik als onderdeel van mijn stageopdracht heb uitgevoerd.

Ook heb ik Blazor WASM gebruikt tijdens het opzetten van mijn portfoliowebsite. De broncode van deze website is te vinden op [GitHub](https://github.com/TehNolz/Portfolio).

## Feedback bedrijfsbegeleider/collega
*Je laat zien dat je snel nieuwe technieken kan adopteren. Dat komt ook omdat je zoals eerder aangegeven nieuwsgierig bent naar nieuwe technieken.*

## Reflectie
Ik heb dankzij dit leerdoel genoeg kennis over Blazor opgedaan, dat ik zeker weet dat ik het bij mijn eigen projecten kan gaan gebruiken. Dit ben ik ook zeker van plan, omdat ik Blazor een erg leuke technologie vindt om mee te werken.

Wel zou het makkelijker zijn geweest als ik van te voren al wat kennis over ASP.NET Core had, omdat Blazor hier veel onderdelen van gebruikt. Ik had echter nauwelijks met ASP.NET Core gewerkt voordat ik met mijn stage begon, waardoor ik een stuk kennis miste. Desondanks is het mij toch gelukt om de basis van Blazor onder de knie te krijgen. Persoonlijk vind ik daarom ook dat ik dit leerdoel behaald heb.

Natuurlijk zijn er nog veel andere technologieën in de wereld, en dit aantal blijft alleen maar groeien. In de toekomst zal ik daarom veel andere technologieën moeten onderzoeken, en ben ik nog lang niet uitgeleerd. Op het moment ben ik daarom van plan om te gaan experimenteren met Microsoft's [.NET MAUI](https://devblogs.microsoft.com/dotnet/introducing-net-multi-platform-app-ui/) zodra deze wordt uitgebracht.