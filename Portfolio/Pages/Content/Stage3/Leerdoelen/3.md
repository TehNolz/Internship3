# Leerdoel 3 - Projecten Analyseren

Het is altijd erg lastig om als nieuw lid van een ontwikkelingsteam mee te werken aan een bestaand systeem, vooral als je weinig programmeerervaring hebt. Je hebt vaak geen idee hoe het systeem is opgebouwd, en bent daarom vaak lang bezig met het onderzoeken van de structuur voordat je echt kan gaan beginnen met werken. Om hier beter in te worden, heb ik besloten om hier een leerdoel van te maken.

Als onderdeel van mijn stageopdracht heb ik moeten werken in het Customer Relations Management (CRM) systeem van RvL. Dit systeem moest ik omzetten naar Blazor. Omdat het CRM systeem echter in het oude .NET Framework was gebouwd, moest ik eerst alles overzetten naar .NET Core. Om dit goed te kunnen doen heb ik ruim twee weken besteed aan het onderzoeken van de structuur van het systeem.

## Werkwijze

Ik begon mijn onderzoek met het zoeken naar de inlogpagina van het systeem. Inlogschermen zijn vaak klein omdat er weinig functionaliteit aan verbonden zit, waardoor het makkelijker is om ze te vinden. Door met Visual Studio door het systeem te zoeken voor termen zoals "login" en "password" kwam ik al snel deze pagina tegen.

Vanaf de loginpagina was het niet moeilijk om de hoofdpagina te vinden. Het enige wat ik moest doen was de code te analyseren die uitgevoerd wordt op het moment dat een gebruiker de "Login" knop indrukte op de loginpagina. Mocht een gebruiker correcte inloggegevens invoeren op de loginpagina, dan zal het systeem de gebruiker automatisch doorsturen naar de hoofdpagina.

Het viel mij op dat de URLs van elke pagina ongeveer overeenkwamen naar de locatie van de bijbehorende bestanden in de mappenstructuur van het systeem. Zo was bijvoorbeeld de URL van de loginpagina `localhost/Public/Security/Login`, en bestand dat hierbij hoorden stond in `Areas/Public/Views/Security/Login.cshtml`. Met deze informatie werd het heel eenvoudig om de bestanden en code van elke pagina te vinden.

Omdat het CRM een enorm systeem is met ruim 60 verschillende paginas, heb ik niet uitgezocht hoe de functionaliteit van elke pagina precies werkt. In plaats daarvan ben ik gaan kijken naar hoe het systeem gebruik maakt van zijn database. Dit heb ik gedaan door een aantal datatypes die gebruikt worden in de paginas te bestuderen, om zo uit te zoeken hoe deze precies in elkaar zitten en hoe deze worden opgeslagen in- en opgehaald uit de database.

## Bewijsmateriaal

Als bewijsmateriaal voor dit leerdoel, heb ik een document opgezet die kort de algemene structuur van het CRM systeem beschrijft. Het bevat informatie over de mappenstructuur, over een aantal verschillende datatypes, en over de opbouw van de paginas.

Het document is [hier](Content/Stage3/Evidence/3) te vinden.

## Feedback bedrijfsbegeleider/collega
## Reflectie
