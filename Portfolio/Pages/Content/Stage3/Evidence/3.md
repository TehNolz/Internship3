# Projectanalyse CRM
## Inleiding

Dit document beschrijft de algemene structuur van het Custom Relations Management (CRM) systeem van Ranshuijsen. Het bevat informatie over de mappenstructuur, over een aantal verschillende datatypes, en over de opbouw van de paginas.

Dit document dient als bewijsmateriaal voor [Leerdoel 3 - Projecten Analyseren](Content/Stage3/Leerdoelen/3)

## Het CRM

Ranshuijsen heeft op het moment een CRM systeem in gebruik. Hierin beheren zij allerlei verschillende zaken, waaronder;

* Klantgegevens
* Werkuren, vakantiedagen, ziekteverlof, e.d. van medewerkers.
* Declaraties van medewerkers.
* De inventarisatie van alle elektronica en hardware binnen het bedrijf.

Dit systeem is puur voor intern gebruik, waardoor het wordt beschouwd als een soort zandbak waarin medewerkers kunnen experimenteren met nieuwe technologieën en ideeën. Het is geen probleem als hierbij iets fout gaat, aangezien de medewerkers van Ranshuijsen zelf snel het probleem kunnen oplossen. Ook wordt het systeem gebruikt voor het inwerken van nieuwe medewerkers, zodat zij aan de bedrijfsomgeving kunnen wennen zonder dat zij gelijk met klanten werken.

Het systeem maakt gebruik van ASP.NET MVC en .NET Framework, samen met verschillende 3rd-party libraries zoals Bootstrap, NodaTime, log4net, en Newtonsoft.Json. Ook maakt het gebruik van een aantal in-house libraries die Ranshuijsen zelf heeft ontwikkeld.

# De Structuur

Het CRM systeem is opgesplitst in drie onderdelen. De belangrijkste onderdelen zijn _RvlCrmWeb_ die alle paginas en bijbehorende API Endpoints bevat, en _RvlCrmLibrary_ die alle datatypes bevat. Het 3rde onderdeel, _RvlCrmTests_, bevat Unit Tests die een deel van _RvlCrmLibrary_ controleren op fouten.

## _RvlCrmWeb_

De ruim 60 paginas van het CRM systeem zijn onderverdeeld in 23 verschillende _Areas_. Zo is er bijvoorbeeld een Area genaamd `Assets`, die alle paginas bevat die betrekking hebben tot het inventariesatiesysteem van het CRM. Alle Areas van het systeem staan in aparte mappen opgeslagen binnen de `Areas` map van het `RvlCrmWeb` onderdeel.

De map van elke Area bevat het volgende;

* Een map `Controllers`. Hierin bevinden zich de C# bestanden waarin de API Endpoints en bijbehorende functionaliteit van elke pagina staat. De `Public` area waar de loginpagina in staat heeft in deze map bijvoorbeeld de API Endpoints staan die controleren of de gebruiker de juiste inloggegevens heeft ingevoerd.
* Een map `Views`. Deze map bevat alle CSHTML, JavaScript, en LESS bestanden waaruit de individuele paginas zijn opgebouwd. Ook staat hierin een `Web.config` bestand, die extra configuratieinstellingen bevat.
* Een map `Models` (optioneel). Paginas met formulieren voor het invoeren of aanpassen van data hebben een `Models` map. Hierin staan models waar de data van de formulieren tijdelijk in op wordt geslagen, voordat de wijzigingen in de database worden doorgevoerd.
* Een Area registration bestand. Elke Area wordt in het systeem geregistreerd doormiddel van een registratiebestand. Dit bestand bevat onder andere de naam van de area, en een functie die de _routes_ naar de paginas defineerd.

Ook belangrijk is de `config` map. Hierin staat het `Database.config` bestand, waarin onder andere de Connection String van de database en inloggegevens van de emailaccounts die het systeem gebruikt.

## _RvmCrmLibrary_

Dit onderdeel bevat de verschillende datatypes die het systeem gebruikt, de representaties van de databasetabellen, en alle functies die hierbij nodig zijn.

Alle datatypes zijn op een vergelijkbare manier opgezet;

* Ten eerste hebben zij allemaal een static field genaamd `DAL` (van "Data Access Layer"). Hierin staat een object opgeslagen die de databasetable representeert waar het datatype in wordt opgeslagen. Deze fields worden voornamelijk gebruikt voor het opslaan van gewijzigde data, of voor het verwijderen van data.
* Een groot deel van de datatypes heeft een private static `Log` field, waarin een logger object van log4net zit opgeslagen. Deze wordt vaak gebruikt om fouten en andere gebeurtenissen van het systeem weg te schrijven naar het logboek.
* Vervolgens bevatten de datatypes allemaal verschillende properties, waarin de bijbehorende data wordt opgeslagen. Elke datatype heeft op zijn minst een `Id` en `Label` property.
* Tot slot bevatten de meeste datatypes verschillende functies voor het ophalen van dataobjecten op basis van verschillende criteria. Zo heeft de `AppUser` class (die gebruikers representeerd) bijvoorbeeld een functie `GetByDateOfBirthRange`, die de gebruikers ophaalt die binnen een opgegeven aantal dagen jarig zijn.

Voor elke datatype bestaat ook een representatie van de databasetable waarin de data wordt opgeslagen. Ook deze representaties zijn op een vergelijkbare manier opgezet;

* Alle tabellen hebben altijd de volgende functies;
    * Bovenaan staat altijd een `Instance` functie. Deze functie maakt een nieuwe _instance_ van de tabelrepresentatie aan, mocht deze nog niet al bestaan.
    * Een `CreateNullDomain` functie, die een lege variant (of `null`) van het datatype waar de tabel bij hoort teruggeeft.
    * Een `DomainFromReader` functie, die de ruwe data uit de database omzet naar een bruikbaar object.
    * Een `AddInsertParameters` functie. Wegens een gebrek aan documentatie weet ik niet precies wat deze functie doet. Het lijkt er op dat deze functie wordt aangeroepen vanuit 1 van de in-house libraries.
 * Ten slotte hebben de meeste tabellen verschillende functies voor het ophalen van dataobjecten op basis van verschillende criteria, net zoals de datatypes dit vaak zelf ook hebben.

## _RvlCrmTests_

Dit onderdeel bevat in totaal 14 Unit Tests die bedoeld zijn om een klein deel van _RvlCrmLibrary_ te controleren op fouten. Omdat er zo weinig Unit Tests zijn terwijl het CRM systeem juist erg groot is, verwacht ik dat dit onderdeel nauwelijks wordt gebruikt door de ontwikkelaars.