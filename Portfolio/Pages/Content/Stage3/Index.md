# Inleiding
Mijn naam is Niels van de Kerkhof. Als onderdeel van de Informatica opleiding die ik volg aan de Hogeschool Rotterdam, heb ik in de periode van 29-8-2020 tot 19-1-2021 stage gelopen bij Ranshuijsen van Loon. Dit deel van mijn website beschrijft wat ik tijdens deze stage heb gedaan, en wat ik er heb geleerd.

## Ranshuijsen van Loon
Ranshuijsen is een redelijk klein softwarebedrijf gevestigd op de Westblaak in het centrum van Rotterdam. Op het moment heeft het bedrijf ongeveer 20 medewerkers.

In 2009 is Ranshuijsen opgericht door Rim Ranshuijsen met als doel om samen met hun klanten software te ontwikkelen die recht doet aan wat gebruikers nodig hebben om hun werk efficient en met plezier te kunnen doen. 

De klanten van Ranshuijsen komen uit verschillende sectoren. Zo heeft Ranshuijsen bijvoorbeeld systemen ontwikkeld voor organisaties zoals het Veiligheidshuis Rotterdam-Rijnmond, RWV Advocaten, de Gemeente Rotterdam, en DHL.

Ranshuijsen gebruikt voornamelijk Microsoft-technologieen zoals C#, .NET, en ASP.NET. Ook maken zij gebruik van frameworks zoals AngularJS.

## Stageopdracht
Ranshuijsen heeft op het moment een Custom Relations Management (CRM) systeem in gebruik. Hierin beheren zij allerlei verschillende zaken, waaronder;

* Klantgegevens
* Werkuren, vakantiedagen, ziekteverlof, e.d. van medewerkers.
* Declaraties van medewerkers.
* De inventarisatie van alle elektronica en hardware binnen het bedrijf.

Dit systeem is puur voor intern gebruik, waardoor het wordt beschouwd als een soort zandbak waarin medewerkers kunnen experimenteren met nieuwe technologieën en ideeën. Het is geen probleem als hierbij iets fout gaat, aangezien de medewerkers van Ranshuijsen zelf snel het probleem kunnen oplossen. Ook wordt het systeem gebruikt voor het inwerken van nieuwe medewerkers, zodat zij aan de bedrijfsomgeving kunnen wennen zonder dat zij gelijk met klanten werken.

Op het moment is het systeem gemaakt met behulp van ASP.NET MVC. Ranshuijsen is van plan om dit systeem over te zetten naar het nieuwere .NET Core en Blazor. **TODO: Waarom Blazor?** Als onderdeel van mijn stage ga ik zij hierbij ondersteunen, waarbij ik de volgende taken zal ondernemen;

* Het onderzoeken van Blazor (beide client- en serverside)
* Het opzetten van een migratieplan van MVC naar Blazor
* Nieuwe, nog niet bestaande functionaliteit ontwerpen, implementeren, en testen, waaronder;
    * Een planningsmodule, waarin medewerkers van week tot week de planningen voor de verschillende projecten van Ranshuijsen in kunnen worden bijgehouden.
    * Een projectmodule, met daarin de mogelijkheid om product breakdowns op te zetten inclusief urenschattingen.
    * Een brievenboek module, waarmee documenten kunnen worden gegenereerd, bewaard, en gekoppeld aan onderwerpen zoals projecten, klanten, producten, of combinaties hiervan.
* Het meehelpen met de deployment van het vernieuwde systeem.


## Leerdoelen
Aan het begin van mijn stage heb ik meerdere leerdoelen voor mijzelf gesteld. De onderstaande paginas beschrijven wat voor een leerdoelen ik had gesteld, en wat mijn voortgang hierbij was. Ook staat er bij elk leerdoel een stukje feedback dat ik van mijn bedrijfsbegeleider heb ontvangen.

* Manage & Control
  * [Leerdoel 1 - SVN](Content/Stage3/Leerdoelen/1)
* Analyseren
  * [Leerdoel 2 - Nieuwe Technologie](Content/Stage3/Leerdoelen/2)
  * [Leerdoel 3 - Projecten Analyseren](Content/Stage3/Leerdoelen/3)
* Adviseren
  * [Leerdoel 4 - Advies](Content/Stage3/Leerdoelen/4)
* Ontwerpen
  * [Leerdoel 5 - Testen](Content/Stage3/Leerdoelen/5)
  * [Leerdoel 6 - Ideeën uitwerken](Content/Stage3/Leerdoelen/6)
* Realiseren
  * [Leerdoel 7 - Design Patterns](Content/Stage3/Leerdoelen/7)
  * [Leerdoel 8 - CI/CD](Content/Stage3/Leerdoelen/8)
* Professional Skills
  * [Leerdoel 9 - Regels & Procedures](Content/Stage3/Leerdoelen/9)
  * [Leerdoel 10 - Design](Content/Stage3/Leerdoelen/10)

## Stageplan
Aan het begin van mijn stage heb ik een stageplan opgesteld. Dit stageplan geeft een korte beschrijving van het stagebedrijf, mijn stageopdracht, en mijn leerdoelen. Ook bevat het een planning over wanneer ik welke leerdoelen verwachtte te halen.

[Klik hier om mijn stageplan te downloaden](Assets/Stageplan.docx)