# Project B: MyTechLab

In de tweede helft van mijn eerste jaar op de Hogeschool Rotterdam, heb ik voor mijn Informatica opleiding een Android app en Web API moeten ontwikkelen. Samen met vier andere teamleden hebben wij MyTechlab ontwikkeld.

Op het Hogeschool Rotterdam Instituut voor Communicatie, Media en Informatietechnologie (CMI) hebben wij het TechLab, die beheerd wordt door de studentenvereniging CSAR. Studenten kunnen hier verschillende producten lenen die zij voor hun projecten of opdrachten kunnen gebruiken. Zo kunnen zij drones, VR-headsets, netwerkkabels en andere ICT-gerelateerde apparatuur en gadgets lenen.

Het TechLab had echter niks dat studenten de mogelijkheid gaf om de voorraad van het TechLab in te zien, of om producten van tevoren te kunnen reserveren. De medewerkers moesten papieren formulieren gebruiken om de verschillende leningen bij te houden, wat veel tijd kostte.

MyTechlab is gemaakt om de bovengenoemde problemen op te lossen. Met deze app kunnen studenten via hun smartphone ten alle tijden de voorraad van het TechLab inzien, en kunnen zij ook volledig digitaal producten reserveren en lenen.

De app maakt gebruik van een Web API, die het aantal beschikbare producten bijhoudt en alle reserveringen regelt. Omdat wij graag meer wilde weten over hoe een web API precies in elkaar zit, hadden wij besloten om de gehele API zo veel mogelijk zelf te bouwen. Dit betekende dat wij geen framework hebben gebruikt zoals ASP.NET, maar in plaats daarvan onze eigen web API vanaf de grond hebben opgebouwd. De uiteindelijke Web API hebben wij tijdens [Project C](Content/INFProjectC) en [Project D](Content/INFProjectD) herschreven en verbeterd, en wij hebben hier veel van geleerd.

De App is volledig gemaakt in Java, en is beschikbaar [op GitHub](https://github.com/CSARotterdam/TC1819_1B_Groep_5). De Web API is volledig gemaakt in C# zonder gebruik te maken van frameworks zoals ASP.NET, en is ook [op GitHub](https://github.com/CSARotterdam/TC1819_1B_Groep_5_API) beschikbaar. De API heeft een MySQL database nodig om te werken.