# World of Minecraft

Sinds 2017 ben ik onderdeel van het _World of Minecraft_ servernetwerk voor het spel Minecraft. Het doel van dit netwerk is om mensen de mogelijkheid te geven om eenvoudig Minecraft met elkaar te spelen, op wat voor een manier zij dit ook willen.

Het netwerk is uniek, aangezien het volledig draait op Amazon EC2 Spot Instances. Het netwerk kan automatisch meer Minecraft servers opstarten en afsluiten wanneer nodig, om er te voor zorgen dat alle spelers altijd zonder enige problemen kunnen spelen. Dit bespaart ook veel geld, omdat wij alleen maar betalen voor servercapaciteit die wij ook echt nodig hebben. Mocht het bijvoorbeeld voorkomen dat er maar 5 spelers online zijn, dan zijn onze kosten minimaal.

Mijn rol binnen dit project is voornamelijk het bouwen van systemen op de Minecraft servers zelf. Zo heb ik bijvoorbeeld het menu gemaakt dat spelers gebruiken om bijvoorbeeld toegang te krijgen tot hun Minecraft werelden, de instellingen van deze werelden aan te kunnen passen, en om nieuwe werelden aan te maken. Ook heb ik het systeem gebouwd dat beslist wanneer Minecraft servers moeten worden opgestart en afgesloten.

Het project maakt gebruik van de MethodScript programmeer taal. De scripts die wij hiervoor hebben geschreven zijn closed-source, en zullen daarom niet worden gedeeld.

In verband met de coronapandemie, werk, school, en persoonlijke omstandigheden hebben wij al een lange tijd geen tijd meer om aan dit project te werken. Wij hopen zo snel mogelijk weer tijd te maken om aan het project te kunnen werken.